<html>
<head>
<title>Опис завдання</title>
</head>
<body>

<table width="100%" border="0" cellpadding="3" cellspacing="0">
  <tr>
    <td bgcolor="#9F9FCF" align="left">
      <font face="Arial, Helvetica, Sans-serif">
        <strong>кислотно-основне титрування</strong></font></td></tr>
  <tr>
    <td bgcolor="#CFCFFF" align="left">
      <font face="Arial, Helvetica, Sans-serif">
        Стандартизація розчину NaOH: кислотно-основне титрування</font></td></tr>
</table>
<table width="100%" border="0" cellpadding="3" cellspacing="0">
  <tr>
    <td><font face="Arial, Helvetica, Sans-serif">
      У цьому завданні Ви повинні визначити точне значення молярної концентрації
      розчину натрій гідроксиду (NaOH) за допомогою стандартного 0.500M розчину 
      калій гідрогенфталату (KHC<sub>8</sub>H<sub>4</sub>O<sub>4</sub>).  Кислотно-основний індикатор фенолфталеїн 
      додають у його безбарвній кислотній формі до аліквоти розчину калій гідрогенфталату. 
      Основа NaOH повільно додається до цього розчину. Після того як увесь калій гідрогенфталат прореагує
      з основою, перша надлишкова краплина розчину NaOH викличе перехід 
      індикатора у його основну (рожеву) форму. За даними цього титрування можна
      обчислити точну концентрацію розчину NaOH.

      <p><b>Хід роботи:</b><br> Візьміть розчин калій гідрогенфталату, 1M розчин NaOH,
        та фенолфталеїн у препараторській. Подвійне натискання на шафі з розчинами
        виведе перелік реактивів. Подвійне натискання на розчин дозволить 
        розмістити його на робочому столі. Занотуйте об'єм розчину калій гідрогенфталату, який 
        можна переглянути у вікні <i>Інформація про речовину/суміш</i>.</p>

      <p>Виберіть одноразову піпетку та бюретку об'ємом 50 мл. Для цього натисніть на
        кнопку посуд на панелі ліворуч від робочого столу.  Потім оберіть необхідний 
        посуд із меню, що випадає.</p>

      <p>За допомогою одноразової піпетки додайте невелику кількість (~0.3 мл) 
        індикатора до розчину калій гідрогенфталату.  Перетягніть піпетку так, щоб 
        курсор миші знаходився усередині контурів посуду-джерела (пляшки з розчином індикатору). 
        На панелі перенесення речовин натисніть кнопку <i>Вилучити</i> і утримуйте
        доки не наберете необхідну кількість розчину. Потім перетягніть піпетку так, 
        щоб вона і курсор миші знаходились в межах контуру посуду-приймача (колби з розчином 
        калій гідрогенфталату) і на панелі перенесення речовин натисніть кнопку <i>Внести</i>
        і утримуйте до повного виливання рідини з піпетки.</p>

      <p>Заповніть бюретку розчином NaOH. Робиться це так, як у пункті 4, перетягується
        колба з NaOH над бюреткою так, щоб їх контури перетинались. Коли колба нахилиться 
        над бюреткою натисніть на панелі перенесення речовин унизу робочого столу на кнопку 
        Внести і утримуйте до тих пір, доки треба заповнювати бюретку.
        Для перевірки кількості рідину у бюретці натисніть на неї клавішею миші і 
        перегляньте інформацію у вікні <i>Інформація про речовину/суміш</i>.</p>

      <p>Титруйте невеликими порціями (~ 0.5 мл або менше) розчином NaOH з бюретки
        розчин калій гідрогенфталату у колбі до зміни забарвлення розчину на рожеве. 
        Занотуйте об'єм розчину NaOH, що витрачено на титрування за допомогою вікна <i>Інформація про речовину/суміш</i>.</p>

      <p>Ви можете перевірити результати роботи за допомогою режиму Перенесення точних кількостей.
        У меню Спорядження оберіть режим перенесення точних кількостей і на панелі перенесення 
        речовин уведіть потрібний об'єм за допомогою кнопки Внести. Кінцева точка титрування знаходиться при об'ємі титранту 13.23 мл, 
        що відповідає концентрації розчину NaOH 0.9445 моль/л.  У кінцевій точці титрування спостерігається 
        світло-рожеве забарвлення розчину.</p>
    </font></td>
  </tr>
</table>

</body>
</html>
